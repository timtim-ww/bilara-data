{
  "sn12.20:0.1": "Pagal temą susijusių suttų rinkinys 12 ",
  "sn12.20:0.2": "2. Penas ",
  "sn12.20:0.3": "20. Sąlyga ",
  "sn12.20:1.1": "Palaimintasis buvo apsistojęs netoli <i lang='pi' translate='no'>Savatthi</i>. ",
  "sn12.20:1.2": "„Vienuoliai, mokysiu jus sąlygotosios kilmės ir reiškinių kylančių dėl sąlygų. ",
  "sn12.20:1.3": "To klausykite, sutelkite visą dėmesį, aš kalbėsiu.” ",
  "sn12.20:1.4": "„Taip, Garbusis,” – atsakė Palaimintajam tie vienuoliai. ",
  "sn12.20:1.5": "Palaimintasis štai ką pasakė: ",
  "sn12.20:2.1": "„Ir kokia, vienuoliai, yra sąlygotoji kilmė? ",
  "sn12.20:2.2": "Sąlygoti gimimo yra senėjimas ir mirtis. ",
  "sn12.20:2.3": "Nepriklausomai nuo to, ar atsiranda Tathagatos, ar ne, išlieka šis elementas, šis Dhammos pastovumas, ši nekintama Dhammos tvarka, sąlygotas ryšis. ",
  "sn12.20:2.4": "Tathagata žino tai visiškai pabusdamas, prasiskverbia į tai. ",
  "sn12.20:2.5": "Žinodamas tai visiškai pabudęs ir prasiveržęs į tai, jis tai skelbia, moko, aprašo, išdėsto, atskleidžia, išanalizuoja, išaiškina: ",
  "sn12.20:2.6": "„Žiūrėkite, ",
  "sn12.20:2.7": "sąlygoti gimimo yra senėjimas ir mirtis.” ",
  "sn12.20:3.1": "„Sąlygotas būties, vienuoliai, yra gimimas … ",
  "sn12.20:3.2": "Sąlygota savinimosi, vienuoliai, yra būtis … ",
  "sn12.20:3.3": "Sąlygotas troškimo, vienuoliai, yra savinimasis … ",
  "sn12.20:3.4": "Sąlygotas jausmo tono, vienuoliai, yra troškimas … ",
  "sn12.20:3.5": "Sąlygotas sąlyčio, vienuoliai, yra jausmo tonas … ",
  "sn12.20:3.6": "Sąlygotas šešių patyrimo sričių, vienuoliai, yra sąlytis … ",
  "sn12.20:3.7": "Sąlygotos proto ir materialios formos, vienuoliai, yra šešios patyrimo sritys … ",
  "sn12.20:3.8": "Sąlygoti sąmonės, vienuoliai, yra protas ir materiali forma … ",
  "sn12.20:3.9": "Sąlygota valingų veiksmų, vienuoliai, yra sąmonė … ",
  "sn12.20:3.10": "Sąlygoti neišmanymo, vienuoliai, yra valingi veiksmai. ",
  "sn12.20:3.11": "Nepriklausomai nuo to, ar atsiranda Tathagatos, ar ne, išlieka šis elementas, šis Dhammos pastovumas, ši nekintama Dhammos tvarka, sąlygotas ryšis. ",
  "sn12.20:3.12": "Tathagata žino tai visiškai pabusdamas, prasiskverbia į tai. ",
  "sn12.20:3.13": "Žinodamas tai visiškai pabudęs ir prasiveržęs į tai, jis tai skelbia, moko, aprašo, išdėsto, atskleidžia, išanalizuoja, išaiškina: ",
  "sn12.20:3.14": "„Žiūrėkite, ",
  "sn12.20:3.15": "sąlygoti neišmanymo, vienuoliai, yra valingi veiksmai.” ",
  "sn12.20:3.16": "Tokiu būdu, vienuoliai, tai, kas čia yra tokybė, ne neteisybė, ne kitokybė, sąlygotas ryšis – ",
  "sn12.20:3.17": "tai, vienuoliai, vadinama sąlygotąja kilme. ",
  "sn12.20:4.1": "Ir kurie, vienuoliai, reiškiniai kyla dėl sąlygų? ",
  "sn12.20:4.2": "Senėjimas ir mirtis, vienuoliai, yra nepastovūs, sukuri, sąlygotai kilę, jiems būdinga nykti, irti, blėsti, baigtis. ",
  "sn12.20:4.3": "Gimimas, vienuoliai, yra nepastovus, sukurtas, sąlygotai kilęs, jam būdinga nykti, irti, blėsti, baigtis. ",
  "sn12.20:4.4": "Būtis, vienuoliai, yra nepastovi, sukurta, sąlygotai kilusi, jai būdinga nykti, irti, blėsti, baigtis. ",
  "sn12.20:4.5": "Savinimasis, vienuoliai … ",
  "sn12.20:4.6": "Troškimas, vienuoliai … ",
  "sn12.20:4.7": "Jausmo tonas, vienuoliai … ",
  "sn12.20:4.8": "Sąlytis, vienuoliai … ",
  "sn12.20:4.9": "Šešios patyrimo sritys, vienuoliai … ",
  "sn12.20:4.10": "Protas ir materiali forma, vienuoliai … ",
  "sn12.20:4.11": "Sąmonė, vienuoliai … ",
  "sn12.20:4.12": "Valingi veiksmai, vienuoliai … ",
  "sn12.20:4.13": "Neišmanymas, vienuoliai, yra nepastovus, sukurtas, sąlygotai kilęs, jam būdinga nykti, irti, blėsti, baigtis. ",
  "sn12.20:4.14": "Šie reiškiniai kyla dėl sąlygų. ",
  "sn12.20:5.1": "Vienuoliai, kai tauriųjų mokinys su teisingu supratimu aiškiai pamatė taip, kaip tai iš tiesų yra, sąlygotąją kilmę ir reiškinius kylančius dėl sąlygų, kad jis atsigręžtų į praeitį galvodamas: ",
  "sn12.20:5.2": "„Ar aš buvau praeity? Ar manęs nebuvo praeity? Kas aš buvau praeity? Kaip aš buvau praeity? Buvęs kuo, kuo tapau praeity?” – ",
  "sn12.20:5.3": "ar skubėtų į ateitį galvodamas: ",
  "sn12.20:5.4": "„Ar aš būsiu ateity? Ar manęs nebus ateity? Kas aš būsiu ateity? Kaip aš būsiu ateity? Buvęs kuo, kuo tapsiu ateity?” – ",
  "sn12.20:5.5": "ar čia pat, dabartyje, viduje abejotų: ",
  "sn12.20:5.6": "„Ar aš esu? Ar manęs nėra? Kas aš esu? Kaip aš esu? Iš kur atėjo ši būtybė? Ir kur ji išeis?” – ",
  "sn12.20:5.7": "tai yra neįmanoma. ",
  "sn12.20:5.8": "Dėl kokios priežasties? ",
  "sn12.20:5.9": "Juk, vienuoliai, tauriųjų mokinys su teisingu supratimu aiškiai pamatė taip, kaip tai iš tiesų yra, sąlygotąją kilmę ir reiškinius kylančius dėl sąlygų.” "
}