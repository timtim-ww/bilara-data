{
  "sn11.22:0.1": "Pagal temą susijusių suttų rinkinys 11 ",
  "sn11.22:0.2": "3. Trečiasis skyrius ",
  "sn11.22:0.3": "22. Apie bjaurųjį ",
  "sn11.22:1.1": "Džetos giraitėje netoli <i lang='pi' translate='no'>Savatthi</i>. ",
  "sn11.22:1.2": "Ten gi … štai ką pasakė: ",
  "sn11.22:1.3": "„Vienuoliai, kartą praeityje ant <i lang='pi' translate='no'>Sakkos</i>, dievybių valdovo, sosto atsisėdo viena bjauri išsigimusi dvasia. ",
  "sn11.22:1.4": "Tuomet <i lang='pi' translate='no'>Tāvatiṁsos</i> dievybės dėl to skundėsi, murmėjo ir piktinosi, sakydamos: ",
  "sn11.22:1.5": "„Nieko sau, ponai! Neįtikėtina, ponai! ",
  "sn11.22:1.6": "Ši bjauri išsigimusi dvasia atsisėdo ant <i lang='pi' translate='no'>Sakkos</i>, dievybių valdovo, sosto!” ",
  "sn11.22:1.7": "Tačiau kiek <i lang='pi' translate='no'>Tāvatiṁsos</i> dievybės dėl to skundėsi, murmėjo ir piktinosi, tiek ta dvasia darėsi tik gražesnė, patrauklesnė ir grakštesnė. ",
  "sn11.22:2.1": "Tuomet, vienuoliai, <i lang='pi' translate='no'>Tāvatiṁsos</i> dievybės priėjo prie <i lang='pi' translate='no'>Sakkos</i> ir tarė jam: ",
  "sn11.22:2.2": "„Štai, mielasis pone, ant tavo sosto atsisėdo negraži išsigimusi dvasia.” ",
  "sn11.22:2.3": "Tuomet <i lang='pi' translate='no'>Tāvatiṁsos</i> dievybės dėl to skundėsi, murmėjo ir piktinosi, sakydamos: ",
  "sn11.22:2.4": "„Nieko sau, ponai! Neįtikėtina, ponai! ",
  "sn11.22:2.5": "Ši bjauri išsigimusi dvasia atsisėdo ant <i lang='pi' translate='no'>Sakkos</i>, dievybių valdovo, sosto!” ",
  "sn11.22:2.6": "Tačiau, mielasis pone, kiek <i lang='pi' translate='no'>Tāvatiṁsos</i> dievybės dėl to skundėsi, murmėjo ir piktinosi, tiek ta dvasia darėsi tik gražesnė, patrauklesnė ir grakštesnė. ",
  "sn11.22:2.7": "„Tai, mielieji ponai, turi būti pykčiu mintanti dvasia.” ",
  "sn11.22:3.1": "Ir štai, vienuoliai, <i lang='pi' translate='no'>Sakka</i>, dievybių valdovas, priėjo prie tos pykčiu mintančios dvasios. Priėjęs jis užsimetė viršutinį drabužį ant vieno peties, atsiklaupė dešiniuoju keliu ant žemės ir, iškėlęs sujungtas rankas pagarbiam tos dvasios pasveikinimui, tris kartus paskelbė savo vardą: ",
  "sn11.22:3.2": "„Aš, mielasis pone, esu <i lang='pi' translate='no'>Sakka</i>, dievybių valdovas! Aš, mielasis pone, esu <i lang='pi' translate='no'>Sakka</i>, dievybių valdovas!” ",
  "sn11.22:3.3": "Kiek <i lang='pi' translate='no'>Sakka</i> skelbė savo vardą, tiek ta dvasia darėsi vis bjauresnė, vis labiau deformuota, ",
  "sn11.22:3.4": "kol išnyko čia pat. ",
  "sn11.22:3.5": "Tada, vienuoliai, atsisėdęs į savo vietą, pamokydamas <i lang='pi' translate='no'>Tāvatiṁsos</i> dievybes, <i lang='pi' translate='no'>Sakka</i>, dievybių valdovas, ta proga padeklamavo šiuos posmus: ",
  "sn11.22:4.1": "„Nesu tas, kurio protą lengva sugadinti. ",
  "sn11.22:4.2": "Nei esu lengvai įtraukiamas pykčio sūkurio, ",
  "sn11.22:4.3": "nei pykstu ilgai, ",
  "sn11.22:4.4": "nei pyktis manyje užsibūna. ",
  "sn11.22:5.1": "Kai supykstu, nekalbu šiurkščiai ",
  "sn11.22:5.2": "ir neaukštinu savo dorybių. ",
  "sn11.22:5.3": "Aš laikausi susivaldęs ",
  "sn11.22:5.4": "rūpindamasis savo gerove.” "
}