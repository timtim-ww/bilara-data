{
  "sn56.10:0.1": "Budini govori tematski grupisani 56.10 ",
  "sn56.10:0.2": "1. Koncentracija ",
  "sn56.10:0.3": "Isprazan razgovor ",
  "sn56.10:1.1": "„Monasi, nemojte se upuštati u razne vrste ispraznog razgovora, kao što je ",
  "sn56.10:1.2": "razgovor o kraljevima, kraljevim savetnicima i razbojnicima, razgovor o vojskama, opasnostima i bitkama, razgovor o hrani, piću, odeći i ležajevima, razgovor o cvetnim vencima i mirisima, razgovor o srodnicima, vozilima, selima, varošima, gradovima i zemljama, razgovor o ženama i herojima, razgovor na ulici ili kraj izvora, razgovor o davno preminulim pokojnicima, naklapanje o raznim sitnicama, spekulacije o nastanku sveta i nastanku mora, razgovor o tome da se postane ovo ili ono. ",
  "sn56.10:1.3": "A zašto? ",
  "sn56.10:1.4": "Zato što takav razgovor nije blagotvoran, potkopava temelje svetačkog života, ne vodi ka odvraćenosti, hlađenju strasti, prestanku, smirenju, neposrednom znanju, probuđenju, ne vodi ka nibbāni. ",
  "sn56.10:2.1": "Monasi, kada razgovarate, o ovome treba da razgovarate: ’Ovo je patnja’; o ovome treba da razgovarate: ’Ovo je nastanak patnje’; o ovome treba da razgovarate: ’Ovo je prestanak patnje’; o ovome treba da razgovarate: ’Ovo je put koji vodi do prestanka patnje’. ",
  "sn56.10:2.2": "A zašto? ",
  "sn56.10:2.3": "Zato što takav razgovor jeste blagotvoran, utvrđuje temelje svetačkog života, vodi ka odvraćenosti, hlađenju strasti, prestanku, smirenju, neposrednom znanju, probuđenju, vodi ka nibbāni. ",
  "sn56.10:3.1": "Zato, monasi, treba uložiti napor da bi se razumelo: ’Ovo je patnja’… Treba uložiti napor da bi se razumelo: ’Ovo je put koji vodi do prestanka patnje’.” "
}