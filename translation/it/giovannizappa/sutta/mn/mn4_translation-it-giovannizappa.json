{
  "mn4:0.1": "Discorsi medi 4 ",
  "mn4:0.2": "Paura e terrore ",
  "mn4:1.1": "Così ho sentito. ",
  "mn4:1.2": "Una volta il Buddha si trovava vicino a Sāvatthī, nel bosco di Jeta, il monastero di Anāthapiṇḍika. ",
  "mn4:2.1": "Il bramino Jāṇussoṇi andò dal Buddha e ci scambiò saluti. ",
  "mn4:2.2": "Una volta che i saluti e le cordialità terminarono, si sedette a lato e disse al Buddha: ",
  "mn4:2.3": "“Signor Gotama, i bravi ragazzi che hanno lasciato la vita laica per quella da senzatetto per fede nel Signor Gotama hanno il Signor Gotama a guidarli, ad aiutarli, e a incoraggiarli. ",
  "mn4:2.4": "E seguono l’esempio del Signor Gotama” ",
  "mn4:2.5": "“È vero, bramino. Quello che dici è tutto vero, bramino” ",
  "mn4:2.8": "“Ma, Signor Gotama, gli alloggi remoti nella natura e nella foresta sono impegnativi. È difficile rimanere isolati e trovare gioia nella solitudine. ",
  "mn4:2.9": "La foresta sembra portare via la mente del monaco che non è concentrato” ",
  "mn4:2.10": "“È vero, bramino. Quello che dici è tutto vero, bramino. ",
  "mn4:3.1": "Prima del mio risveglio, quando non ero ancora risvegliato ma ero alla ricerca del risveglio, anche io pensavo: ",
  "mn4:3.2": "‘Gli alloggi remoti nella natura e nella foresta sono impegnativi. È difficile rimanere isolati e trovare gioia nella solitudine. ",
  "mn4:3.3": "La foresta sembra portare via la mente del monaco che non è concentrato’. ",
  "mn4:4.1": "Poi pensai: ",
  "mn4:4.2": "‘Ci sono asceti e bramini con condotta impura di corpo, parola, e mente che frequentano alloggi remoti nella natura e nella foresta. Quegli asceti e bramini invitano paura e terrore cattivi a causa di questi difetti della loro condotta. ",
  "mn4:4.3": "Ma io non frequento alloggi remoti nella natura e nella foresta con condotta impura di corpo, parola, e mente. ",
  "mn4:4.4": "La mia condotta è pura. ",
  "mn4:4.5": "Io sono uno di quei nobili che frequenta alloggi remoti nella natura e nella foresta con condotta pura di corpo, parola, e mente’. ",
  "mn4:4.6": "Vedendo questa purezza di condotta in me stesso ho trovato conforto al pensiero di alloggiare nella foresta. ",
  "mn4:5.1": "Poi pensai: ",
  "mn4:5.4": "‘Ci sono asceti e bramini con sostentamento impuro che frequentano alloggi remoti nella natura e nella foresta. Quegli asceti e bramini invitano paura e terrore cattivi a causa di questi difetti del loro sostentamento. ",
  "mn4:6.1": "Ma io non frequento alloggi remoti nella natura e nella foresta con sostentamento impuro. ",
  "mn4:6.2": "Il mio sostentamento è puro. ",
  "mn4:7.1": "Io sono uno di quei nobili che frequenta alloggi remoti nella natura selvaggia e nella foresta con sostentamento puro’. ",
  "mn4:7.2": "Vedendo questa purezza di sostentamento in me stesso ho trovato conforto nel pensare di alloggiare nella foresta. ",
  "mn4:8.1": "Poi pensai: ",
  "mn4:8.2": "‘Ci sono asceti e bramini pieni di desiderio per i piaceri dei sensi, con molta febbre per il piacere ... ",
  "mn4:8.4": "Io non sono pieno di desiderio …’ ",
  "mn4:9.2": "‘Ci sono asceti e bramini pieni di cattiveria, con cattive intenzioni ... ",
  "mn4:9.4": "Io ho una mente piena di benevolenza ...’ ",
  "mn4:10.2": "‘Ci sono asceti e bramini sopraffatti da torpore e sonnolenza ... ",
  "mn4:10.4": "Io sono libero da torpore e sonnolenza ...’ ",
  "mn4:11.2": "‘Ci sono asceti e bramini irrequieti, senza pace mentale ... ",
  "mn4:11.4": "La mia mente è pacifica ...’ ",
  "mn4:12.2": "‘Ci sono asceti e bramini dubbiosi e incerti ... ",
  "mn4:12.4": "Io ho superato il dubbio ...’ ",
  "mn4:13.2": "‘Ci sono asceti e bramini che glorificano se stessi e denigrano gli altri ... ",
  "mn4:13.4": "Io non glorifico me stesso e non denigro gli altri ...’ ",
  "mn4:14.2": "‘Ci sono asceti e bramini codardi e vigliacchi ... ",
  "mn4:14.4": "Io non mi spavento ...’ ",
  "mn4:15.2": "‘Ci sono asceti e bramini che godono nei possedimenti, onore, e fama ... ",
  "mn4:15.4": "Io ho pochi desideri ...’ ",
  "mn4:16.2": "‘Ci sono asceti e bramini pigri e senza energia ... ",
  "mn4:16.4": "Io sono energico ...’ ",
  "mn4:17.2": "‘Ci sono asceti e bramini che non hanno consapevolezza e presenza mentale ... ",
  "mn4:17.4": "Io ho consapevolezza ...’ ",
  "mn4:18.2": "‘Ci sono asceti e bramini che non sono raccolti, con menti distratte ... ",
  "mn4:18.4": "Io sono esperto nella concentrazione ...’ ",
  "mn4:19.2": "‘Ci sono asceti e bramini ottusi e stupidi che frequentano alloggi remoti nella natura e nella foresta. Quegli asceti e bramini invitano paura e terrore cattivi a causa dei difetti dell’ottusità e della stupidità. ",
  "mn4:19.3": "Ma io non frequento alloggi remoti nella natura e nella foresta ottuso e stupido. ",
  "mn4:19.4": "Io sono esperto in saggezza. ",
  "mn4:19.5": "Io sono uno di quei nobili che frequenta alloggi remoti nella natura e nella foresta che sono esperti in saggezza’. ",
  "mn4:19.6": "Vedendo questa dote di saggezza in me stesso ho trovato conforto nel pensare di alloggiare nella foresta. ",
  "mn4:20.1": "Poi pensai: ",
  "mn4:20.2": "‘Ci sono notti ritenute particolarmente portentose: ",
  "mn4:20.3": "la quattordicesima, quindicesima, e ottava del mezzo mese. ",
  "mn4:20.4": "In quelle notti, perché non sto in santuari maestosi e da pelle d’oca in parchi, foreste e alberi? Alloggiando lì magari potrò provare quella paura e terrore’. ",
  "mn4:20.5": "Qualche tempo dopo, feci così. ",
  "mn4:20.8": "Mentre ero lì, passava un cervo, o un pavone spezzava un rametto, o il vento faceva frusciare le foglie. ",
  "mn4:20.9": "Allora pensavo: ",
  "mn4:20.10": "‘È questa quella paura e terrore?’ ",
  "mn4:20.11": "Poi pensai: ",
  "mn4:20.12": "‘Perché medito sempre aspettandomi paura e terrore? ",
  "mn4:20.13": "Perché non mi sbarazzo di paura e terrore appena arrivano, rimanendo esattamente come sono al momento?’ ",
  "mn4:20.14": "Poi paura e terrore sorsero in me mentre camminavo. ",
  "mn4:20.15": "Non mi fermai, non mi sedetti, e non mi sdraiai finché non mi fui sbarazzato di quella paura e terrore mentre camminavo. ",
  "mn4:20.16": "Poi paura e terrore sorsero in me mentre ero in piedi. ",
  "mn4:20.17": "Non camminai, non mi sedetti, e non mi sdraiai finché non mi fui sbarazzato di quella paura e terrore mentre ero in piedi. ",
  "mn4:20.18": "Poi paura e terrore sorsero in me mentre ero seduto. ",
  "mn4:20.19": "Non mi sdraiai, non mi alzai, e non camminai finché non mi fui sbarazzato di quella paura e terrore mentre ero seduto. ",
  "mn4:20.20": "Poi paura e terrore sorsero in me mentre ero sdraiato. ",
  "mn4:20.21": "Non mi sedetti, non mi alzai, e non camminai finché non mi fui sbarazzato di quella paura e terrore mentre ero sdraiato. ",
  "mn4:21.1": "Ci sono asceti e bramini che percepiscono che è giorno quando in realtà è notte, o percepiscono che è notte quando in realtà è giorno. ",
  "mn4:21.2": "Io dico che questo sia vivere nell’illusione. ",
  "mn4:21.3": "Io percepisco che è notte quando infatti è notte, e percepisco che è giorno quando infatti è giorno. ",
  "mn4:21.4": "E se c’è qualcuno riguardo a cui si può dire correttamente che ",
  "mn4:21.5": "un essere non influenzato dall’illusione sia sorto nel mondo per il benessere e la felicità della gente, per il beneficio, la prosperità, e la felicità di angeli e ummani, è di me che sarebbe da dire. ",
  "mn4:22-26.1": "La mia energia era attiva e infaticabile, la mia consapevolezza era stabile e lucida, il mio corpo era tranquillo e indisturbato, e la mia mente era concentrata. ",
  "mn4:22-26.2": "Sufficientemente isolato dai piaceri dei sensi, isolato da cattive qualità, entrai e rimasi nella prima estasi, con euforia e felicità nate dall’isolamento, con pensiero direzionato e valutazione sostenuta. ",
  "mn4:22-26.3": "Con il placarsi del pensiero direzionato e della valutazione sostenuta, entrai e rimasi nella seconda estasi, con euforia e felicità nate dalla concentrazione, con chiarezza interna e mente raccolta, senza pensiero direzionato e valutazione sostenuta. ",
  "mn4:22-26.4": "Con lo svanire dell’euforia, entrai e rimasi nella terza estasi, dove meditai con equanimità, consapevole e presente, facendo esperienza della felicità di cui i nobili dichiarano: ‘Equanime e consapevole, egli medita nella felicità’. ",
  "mn4:22-26.5": "Abbandonando piacere e dolore, e mettendo fine ad allegria e tristezza precedenti, entrai e rimasi nella quarta estasi, senza piacere o dolore, con pura equanimità e consapevolezza. ",
  "mn4:27.1": "Una volta che la mia mente divenne così concentrata, purificata, luminosa, impeccabile, libera da corruzioni, flessibile, lavorabile, stabile, e imperturbabile, la estesi al ricordo delle vite passate. Mi ricordai molti tipi di vite passate. ",
  "mn4:27.2": "Cioè: una, due, tre, quattro, cinque, dieci, venti, trenta, quaranta, cinquanta, cento, mille, centomila nascite; molte ere del cosmo che si espande, molte ere del cosmo che si contrae, molte ere del cosmo che si espande e contrae. Ricordai: ‘Lì, mi chiamavo così, quella era la mia famiglia, ero fatto così, e quello era il mio cibo. Sentivo piacere e dolore così, e la mia vita è finita così. Una volta deceduto da quel posto sono nato da un’altra parte. Anche lì, mi chiamavo così, quella era la mia famiglia, ero fatto così, e quello era il mio cibo. Sentivo piacere e dolore così, e la mia vita è finita così. Una volta deceduto da quel posto sono nato qui.’ E così mi ricordai i miei molti tipi di vite passate, nei particolari e nello specifico. ",
  "mn4:28.1": "Questa fu la prima conoscenza che ottenni durante la prima parte della notte. ",
  "mn4:28.2": "L’ignoranza fu distrutta e la conoscenza sorse; l’oscurità fu distrutta e la luce sorse, come succede al meditatore diligente, entusiasta, e risoluto. ",
  "mn4:29.1": "Una volta che la mia mente divenne così concentrata, purificata, luminosa, impeccabile, libera da corruzioni, flessibile, lavorabile, stabile, e imperturbabile, la estesi alla conoscenza della morte e rinascita degli esseri viventi. ",
  "mn4:29.2": "Con chiaroveggenza purificata e sovrumana, vidi gli esseri viventi morire e rinascere; inferiori e superiori, belli e brutti, in un bel posto o un brutto posto. Compresi come gli esseri viventi rinascono secondo le proprie azioni: ‘Questi cari esseri hanno fatto cose cattive di corpo, parola, e mente. Hanno parlato male dei nobili; avevano opinione sbagliata e hanno deciso di agire secondo quell’opinione sbagliata. Alla dissoluzione del corpo, dopo la morte, nascono in un posto di perdizione, un brutto posto, in un regno inferiore, all’inferno. Questi cari esseri, invece, hanno fatto cose buone di corpo, parola, e mente. Non hanno mai parlato male dei nobili; avevano opinione corretta e hanno deciso di agire secondo quell’opinione corretta. Alla dissoluzione del corpo, dopo la morte, nascono in un bel posto, in paradiso.’ E così, con chiaroveggenza purificata e sovrumana, vidi gli esseri viventi morire e rinascere; inferiori e superiori, belli e brutti, in un bel posto o un brutto posto. Compresi come gli esseri viventi rinascono secondo le proprie azioni. ",
  "mn4:30.1": "Questa fu la seconda conoscenza che ottenni durante la parte intermedia della notte. ",
  "mn4:30.2": "L’ignoranza fu distrutta e la conoscenza sorse; l’oscurità fu distrutta e la luce sorse, come succede al meditatore diligente, entusiasta, e risoluto. ",
  "mn4:31.1": "Una volta che la mia mente divenne così concentrata, purificata, luminosa, impeccabile, libera da corruzioni, flessibile, lavorabile, stabile, e imperturbabile, la estesi alla conoscenza dell’eliminazione dei contaminanti. ",
  "mn4:31.2": "Compresi secondo realtà: ‘Questa è la sofferenza’ ... ‘Questa è l’origine della sofferenza’ ... ‘Questa è la cessazione della sofferenza’ ... ‘Questa è la pratica che porta alla cessazione della sofferenza’. ",
  "mn4:31.3": "Compresi secondo realtà: ‘Questi sono i contaminanti’ ... ‘Questa è l’origine dei contaminanti’ ... ‘Questa è la cessazione dei contaminanti’ ... ‘Questa è la pratica che porta alla cessazione dei contaminanti’. ",
  "mn4:32.1": "Conoscendo e vedendo così, la mia mente fu liberata dai contaminanti dei piaceri dei sensi, del desiderio di esistere, e dell’ignoranza. ",
  "mn4:32.2": "Una volta libera, sapevo che era libera. ",
  "mn4:32.3": "Compresi: ‘La nascita è terminata, il cammino spirituale è stato completato, ciò che c’era da fare è stato fatto, non ci sarà più nulla di questo’. ",
  "mn4:33.1": "Questa fu la terza conoscenza che ottenni durante la parte finale della notte. ",
  "mn4:33.2": "L’ignoranza fu distrutta e la conoscenza sorse; l’oscurità fu distrutta e la luce sorse, come succede al meditatore diligente, entusiasta, e risoluto. ",
  "mn4:34.1": "Bramino, potresti pensare: ",
  "mn4:34.2": "‘Magari il Signor Gotama non è libero da febbre per il piacere, odio, e illusione persino a oggi, ed è per questo che frequenta ancora alloggi remoti nella natura e nella foresta’. ",
  "mn4:34.3": "Ma non devi vederla così. ",
  "mn4:34.4": "Vedo due ragioni per frequentare alloggi remoti nella natura e nella foresta. ",
  "mn4:34.5": "Vedo una vita felice per me stesso nel presente, e ho premura per le generazioni future” ",
  "mn4:35.1": "“Sicuro, il Signor Gotama ha premura per le generazioni future, dato che è un perfetto, un Buddha completamente risvegliato. ",
  "mn4:35.2": "Eccellente, Signor Gotama! Eccellente! ",
  "mn4:35.3": "È come se avesse raddrizzato ciò che si era capovolto, o rivelato ciò che era nascosto, o indicato il cammino a chi si era perso, o acceso una lampada nel buio affinché coloro con occhi buoni possano vedere cosa c’è. Il Signor Gotama ha reso l’insegnamento chiaro in vari modi. ",
  "mn4:35.4": "Prendo rifugio nel Signor Gotama, nell’insegnamento, e nella comunità monastica. ",
  "mn4:35.5": "Da oggi in poi, che il Signor Gotama si ricordi di me come un discepolo laico che ha preso rifugio a vita”. "
}