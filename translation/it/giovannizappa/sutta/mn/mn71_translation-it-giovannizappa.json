{
  "mn71:0.1": "Discorsi medi 71 ",
  "mn71:0.2": "Il discorso a Vacchagotta sulle tre conoscenze ",
  "mn71:1.1": "Così ho sentito. ",
  "mn71:1.2": "Una volta il Buddha si trovava vicino a Vesālī, presso la Grande Selva, nella sala col tetto a punta. ",
  "mn71:2.1": "In quell’occasione l’errante Vacchagotta risiedeva nel monastero degli erranti del Loto Solitario. ",
  "mn71:3.1": "Poi al mattino il Buddha si vestì e, prendendo la propria ciotola e abito, entrò a Vesālī per l’elemosina. ",
  "mn71:3.2": "Poi pensò: ",
  "mn71:3.3": "“È troppo presto per vagare per l’elemosina a Vesālī. ",
  "mn71:3.4": "Perché non vado a trovare l’errante Vacchagotta al Monastero del Loto Solitario?” ",
  "mn71:3.5": "E quindi fece così. ",
  "mn71:4.1": "Vacchagotta vide il Buddha arrivare da lontano ",
  "mn71:4.2": "e gli disse: ",
  "mn71:4.3": "“Venga, Beato Signore! ",
  "mn71:4.4": "Benvenuto, Beato Signore! ",
  "mn71:4.5": "È molto tempo che non ha opportunità di venire qui. ",
  "mn71:4.6": "Perfavore, Signore, si sieda, il posto è pronto”. ",
  "mn71:4.7": "Il Buddha si sedette sul posto preparato, ",
  "mn71:4.8": "mentre Vacchagotta prese un posto più basso e si sedette a lato. ",
  "mn71:4.9": "Poi Vacchagotta disse al Buddha: ",
  "mn71:5.1": "“Signore, ho sentito questo: ",
  "mn71:5.2": "‘L’asceta Gotama dice di essere onnisciente e onniveggente, di conoscere e vedere ogni cosa senza eccezione, così: ",
  "mn71:5.3": "“Conoscenza e visione sono costantemente e continuamente presenti in me, mentre cammino, sto in piedi, dormo, e sono sveglio”’. ",
  "mn71:5.4": "Confido che coloro che dicono questo ripetano ciò che il Buddha ha detto, e non lo rappresentano male con una falsità? La loro spiegazione è in linea con l’insegnamento? Ci sono basi legittime per confutazioni e critiche?” ",
  "mn71:5.5": "“Vaccha, coloro che dicono questo non ripetono ciò che ho detto. Mi rappresentano male con ciò che è falso e sbagliato” ",
  "mn71:6.1": "“Quindi come dobbiamo rispondere per ripetere ciò che il Buddha ha detto, e non rappresentarlo male con una falsità? Come dobbiamo spiegare in linea col suo insegnamento, senza basi legittime per confutazioni e critiche?” ",
  "mn71:6.2": "“‘L’asceta Gotama possiede le tre conoscenze’. Rispondendo così ripeteresti ciò che ho detto, e non mi rappresenteresti male con una falsità. Spiegheresti in linea con il mio insegnamento, senza basi legittime per refutazioni e critiche. ",
  "mn71:7.1": "Poiché, Vaccha, quando voglio, ricordo i miei molti tipi di vite passate. ",
  "mn71:7.2": "Cioè: una, due, tre, quattro, cinque, dieci, venti, trenta, quaranta, cinquanta, cento, mille, centomila nascite; molte ere di formazione, molte ere di dissoluzione, molte ere di formazione e dissoluzione. Ricordo: ‘Lì, mi chiamavo così, quella era la mia famiglia, ero fatto così, e quello era il mio cibo. Sentivo piacere e dolore così, e la mia vita finì così. Una volta deceduto da quel posto nacqui da un’altra parte. Anche lì, mi chiamavo così, quella era la mia famiglia, ero fatto così, e quello era il mio cibo. Sentivo piacere e dolore così, e la mia vita finì così. Una volta deceduto da quel posto nacqui qui’. E così ricordo i miei vari tipi di vite passate, nei particolari e nello specifico. ",
  "mn71:8.1": "E quando voglio, con chiaroveggenza purificata e sovrumana, vedo gli esseri viventi morire e rinascere; inferiori e superiori, belli e brutti, in un bel posto o un brutto posto. Comprendo come gli esseri viventi rinascono secondo le proprie azioni. ",
  "mn71:9.1": "E ho realizzato la libertà incorrotta della mente e la libertà attraverso saggezza in questa stessa vita, e vivo avendo raggiunto ciò con la mia conoscenza diretta grazie all’eliminazione dei contaminanti. ",
  "mn71:10.1": "‘L’asceta Gotama possiede le tre conoscenze’. Rispondendo così ripeteresti ciò che ho detto, e non mi rappresenteresti male con una falsità. Spiegheresti in linea con il mio insegnamento, senza basi legittime per refutazioni e critiche”. ",
  "mn71:11.1": "Detto ciò, l’errante Vacchagotta disse al Buddha: ",
  "mn71:11.2": "“Signor Gotama, ci sono laici che, senza abbandonare le catene della vita laica, pongono fine alla sofferenza alla dissoluzione del corpo?” ",
  "mn71:11.3": "“No, Vaccha” ",
  "mn71:12.1": "“Ma ci sono laici che, senza abbandonare le catene della vita laica, vanno in paradiso alla dissoluzione del corpo?” ",
  "mn71:12.2": "“Non ci sono solo cento laici, Vaccha, o due, o tre, o quattro, o cinquecento, ma molti di più che, senza abbandonare le catene della vita laica, vanno in paradiso alla dissoluzione del corpo” ",
  "mn71:13.1": "“Signor Gotama, ci sono asceti Ājīvaka che pongono fine alla sofferenza alla dissoluzione del corpo?” ",
  "mn71:13.2": "“No, Vaccha” ",
  "mn71:14.1": "“Ma ci sono asceti Ājīvaka che vanno in paradiso alla dissoluzione del corpo?” ",
  "mn71:14.2": "“Vaccha, quando ricordo le ultime novantuno ere, non riesco a trovare alcun asceta Ājīvaka che è andato in paradiso, a parte uno; ",
  "mn71:14.3": "e insegnava l’efficacia delle azioni e degli atti” ",
  "mn71:15.1": "“In questo caso, Signor Gotama, quella religione è priva persino della possibilità di andare in paradiso” ",
  "mn71:15.2": "“Sì, Vaccha, quella religione è priva persino della possibilità di andare in paradiso”. ",
  "mn71:15.3": "Questo è ciò che il Buddha disse. ",
  "mn71:15.4": "Contento, l’errante Vacchagotta trasse piacere da ciò che il Buddha disse. "
}