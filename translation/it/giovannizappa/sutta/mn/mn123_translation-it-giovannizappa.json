{
  "mn123:0.1": "Discorsi medi 123 ",
  "mn123:0.2": "Incredibile e strabiliante ",
  "mn123:1.1": "Così ho sentito. ",
  "mn123:1.2": "Una volta il Buddha si trovava vicino a Sāvatthī, nel bosco di Jeta, il monastero di Anāthapiṇḍika. ",
  "mn123:2.1": "Dopo il pasto, al ritorno dal giro per l’elemosina, vari monaci si sedettero insieme nella sala delle assemblee, dove iniziarono a conversare: ",
  "mn123:2.2": "“È incredibile, fratelli, è strabiliante! Il Realizzato possiede così tanto potere e potenza! ",
  "mn123:2.3": "Poiché è in grado di conoscere i Buddha del passato che si sono estinti completamente, che hanno tagliato la proliferazione, che non hanno lasciato tracce, che hanno finito il ciclo, e hanno trasceso la sofferenza. ",
  "mn123:2.4": "Conosce la loro nascita, i loro nomi, le loro famiglie, la loro condotta, il loro insegnamento, la loro saggezza, le loro meditazioni, e la loro libertà”. ",
  "mn123:2.5": "Detto ciò, il Venerabile Ānanda disse loro: ",
  "mn123:2.6": "“I Realizzati sono incredibili, fratelli, e possiedono qualità incredibili. ",
  "mn123:2.7": "Sono strabilianti, e possiedono qualità strabilianti”. ",
  "mn123:2.8": "Ma la conversazione venne interrotta. ",
  "mn123:2.9": "Poi nel tardo pomeriggio, il Buddha uscì da ritiro, andò alla sala delle assemblee, si sedette sul posto preparato, ",
  "mn123:2.10": "e si rivolse ai monaci: ",
  "mn123:2.11": "“Monaci, di cosa stavate parlando mentre eravate seduti proprio ora? Che conversazione è stata interrotta?” ",
  "mn123:2.12": "Allora i monaci gli dissero ciò di cui stavano parlando. Il Buddha disse loro: ",
  "mn123:2.19": "“Beh, allora, Ānanda, continua a parlare delle qualità incredibili e strabilianti del Realizzato” ",
  "mn123:3.1": "“Signore, ho sentito e imparato questo in presenza del Buddha: ",
  "mn123:3.2": "‘Consapevole e presente, l’essere intento al risveglio nacque tra la schiera degli Angeli Gioiosi’. ",
  "mn123:3.3": "Ricordo questa come una qualità incredibile del Buddha. ",
  "mn123:4.1": "Ho sentito e imparato questo in presenza del Buddha: ",
  "mn123:4.2": "‘Consapevole e presente, l’essere intento al risveglio rimase tra la schiera degli Angeli Gioiosi’. ",
  "mn123:4.3": "Ricordo anche questa come una qualità incredibile del Buddha. ",
  "mn123:5.1": "Ho sentito e imparato questo in presenza del Buddha: ",
  "mn123:5.2": "‘Per tutta la durata di quella vita, l’essere intento al risveglio rimase tra la schiera degli Angeli Gioiosi’. ",
  "mn123:5.3": "Ricordo questa come una qualità incredibile del Buddha. ",
  "mn123:6.1": "Ho sentito e imparato questo in presenza del Buddha: ",
  "mn123:6.2": "‘Consapevole e presente, l’essere intento al risveglio morì dalla schiera degli Angeli Gioiosi, e fu concepito nel grembo della madre’. ",
  "mn123:6.3": "Ricordo anche questa come una qualità incredibile del Buddha. ",
  "mn123:7.1": "Ho sentito e imparato questo in presenza del Buddha: ",
  "mn123:7.2": "‘Quando l’essere intento al risveglio muore dalla schiera degli Angeli Gioiosi, viene concepito nel grembo della madre. ",
  "mn123:7.3": "E in quel momento, in questo mondo, con i suoi angeli, diavoli, e divinità, questa popolazione con i suoi asceti e bramini, esseri celesti e umani, appare una luce magnifica che sorpassa la gloria degli angeli. ",
  "mn123:7.4": "Persino nel vuoto interstellare sconfinato, così buio che persino la luce della luna e del sole, così possenti e potenti, non fa alcuna impressione, appare una luce magnifica che sorpassa la gloria degli angeli. ",
  "mn123:7.5": "E persino gli esseri viventi che sono nati lì si riconoscono l’un l’altro per mezzo di quella luce: “Quindi sembrerebbe che altri esseri viventi siano nati qui!” ",
  "mn123:7.6": "E la galassia vacilla, oscilla, e trema. E appare una luce magnifica che sorpassa la gloria degli angeli’. ",
  "mn123:7.7": "Ricordo anche questa come una qualità incredibile del Buddha. ",
  "mn123:8.1": "Ho sentito e imparato questo in presenza del Buddha: ",
  "mn123:8.2": "‘Quando l’essere intento al risveglio viene concepito nel grembo della madre, quattro angeli si avvicinano per proteggere le quattro direzioni, in modo che nessun umano o non-umano o nessuno possa recare danno all’essere intento al risveglio o a sua madre’. ",
  "mn123:8.3": "Ricordo anche questa come una qualità incredibile del Buddha. ",
  "mn123:9.1": "Ho sentito e imparato questo in presenza del Buddha: ",
  "mn123:9.2": "‘Mentre l’essere intento al risveglio viene concepito nel grembo della madre, lei assume condotta etica in maniera naturale. Evita di uccidere esseri viventi, di rubare, la cattiva condotta sessuale, di mentire, e di bere bevande alcoliche che causano negligenza’. ",
  "mn123:9.3": "Ricordo anche questa come una qualità incredibile del Buddha. ",
  "mn123:10.1": "Ho sentito e imparato questo in presenza del Buddha: ",
  "mn123:10.2": "‘Mentre l’essere intento al risveglio viene concepito nel grembo della madre, lei non prova più desiderio sessuale per gli uomini, e non può essere violata da un uomo dall’intento lussurioso’. ",
  "mn123:10.3": "Ricordo anche questa come una qualità incredibile del Buddha. ",
  "mn123:11.1": "Ho sentito e imparato questo in presenza del Buddha: ",
  "mn123:11.2": "‘Mentre l’essere intento al risveglio viene concepito nel grembo della madre, lei viene intrattenuta dai cinque tipi di stimolazione dei sensi’. ",
  "mn123:11.3": "Ricordo anche questa come una qualità incredibile del Buddha. ",
  "mn123:12.1": "Ho sentito e imparato questo in presenza del Buddha: ",
  "mn123:12.2": "‘Mentre l’essere intento al risveglio viene concepito nel grembo della madre, lei non prova alcuna afflizione. È felice e senza fatica fisica. E vede l’essere intento al risveglio nel suo grembo, completo di arti importanti e minori, a cui non manca alcuna facoltà. ",
  "mn123:12.3": "Immaginate un berillo di bellezza naturale, con otto facce, ben lavorato. Ed è unito a un filo blu, giallo, rosso, bianco, o dorato. ",
  "mn123:12.4": "E qualcuno con buona vista lo prende in mano per esaminarlo: “Questo berillo è di bellezza naturale, con otto facce, ben lavorato. Ed è unito a un filo blu, giallo, rosso, bianco, o dorato”. ",
  "mn123:12.5": "Allo stesso modo, mentre l’essere intento al risveglio viene concepito nel grembo della madre, lei non prova alcuna afflizione. È felice e senza fatica fisica. E vede l’essere intento al risveglio nel suo grembo, completo di arti importanti e minori, a cui non manca alcuna facoltà’. ",
  "mn123:12.6": "Ricordo anche questa come una qualità incredibile del Buddha. ",
  "mn123:13.1": "Ho sentito e imparato questo in presenza del Buddha: ",
  "mn123:13.2": "‘Sette giorni dopo che l’essere intento al risveglio nasce, sua madre muore e rinasce tra la schiera degli Angeli Gioiosi’. ",
  "mn123:13.3": "Ricordo anche questa come una qualità incredibile del Buddha. ",
  "mn123:14.1": "Ho sentito e imparato questo in presenza del Buddha: ",
  "mn123:14.2": "‘Le altre donne portano il bambino nel grembo per nove o dieci mesi prima di partorire. Non è così per la madre dell’essere intento al risveglio. Lei partorisce esattamente dopo dieci mesi’. ",
  "mn123:14.3": "Ricordo anche questa come una qualità incredibile del Buddha. ",
  "mn123:15.1": "Ho sentito e imparato questo in presenza del Buddha: ",
  "mn123:15.2": "‘Le altre donne partoriscono sedute o sdraiate. Non è così per la madre dell’essere intento al risveglio. Lei partorisce solo in piedi’. ",
  "mn123:15.3": "Ricordo anche questa come una qualità incredibile del Buddha. ",
  "mn123:16.1": "Ho sentito e imparato questo in presenza del Buddha: ",
  "mn123:16.2": "‘Quando l’essere intento al risveglio esce dal grembo della madre, gli angeli lo ricevono per primi, poi gli uomini’. ",
  "mn123:16.3": "Ricordo anche questa come una qualità incredibile del Buddha. ",
  "mn123:17.1": "Ho sentito e imparato questo in presenza del Buddha: ",
  "mn123:17.2": "‘Quando l’essere intento al risveglio esce dal grembo della madre, prima di toccare terra, quattro angeli lo ricevono e lo presentano alla madre, dicendo: “Gioisci, oh regina! Un figlio illustre è nato da te”’. ",
  "mn123:17.3": "Ricordo anche questa come una qualità incredibile del Buddha. ",
  "mn123:18.1": "Ho sentito e imparato questo in presenza del Buddha: ",
  "mn123:18.2": "‘Quando l’essere intento al risveglio esce dal grembo della madre, esce già pulito, incontaminato dalle acque, dal muco, dal sangue, o da qualsiasi altro tipo di impurità, puro e pulito. ",
  "mn123:18.3": "Immaginate un gioiello tesoro che viene messo su un panno da Kāsi. Il gioiello non sporcherebbe il panno, né  il panno il gioiello. ",
  "mn123:18.4": "Perché questo? ",
  "mn123:18.5": "Grazie alla pulizia di entrambi. ",
  "mn123:18.6": "Allo stesso modo, quando l’essere intento al risveglio esce dal grembo della madre, esce già pulito, incontaminato dalle acque, dal muco, dal sangue, o da qualsiasi altro tipo di impurità, puro e pulito’. ",
  "mn123:18.7": "Ricordo anche questa come una qualità incredibile del Buddha. ",
  "mn123:19.1": "Ho sentito e imparato questo in presenza del Buddha: ",
  "mn123:19.2": "‘Quando l’essere intento al risveglio esce dal grembo della madre, appaiono due docce d’acqua dal cielo, una fresca, una calda, per lavare l’essere intento al risveglio e sua madre’. ",
  "mn123:19.3": "Ricordo anche questa come una qualità incredibile del Buddha. ",
  "mn123:20.1": "Ho sentito e imparato questo in presenza del Buddha: ",
  "mn123:20.2": "‘Appena nasce, l’essere intento al risveglio sta in piedi da solo. Girato verso nord, fa sette passi con un parasole bianco tenuto sulla sua testa, investiga ogni direzione, e fa questa dichiarazione drammatica: “Io sono il migliore al mondo! Sono il più anziano al mondo! Sono il primo al mondo! Questa è la mia ultima nascita. Non ci saranno più vite future”’. ",
  "mn123:20.3": "Ricordo anche questa come una qualità incredibile del Buddha. ",
  "mn123:21.1": "Ho sentito e imparato questo in presenza del Buddha: ",
  "mn123:21.2": "‘Quando l’essere intento al risveglio esce dal grembo della madre, in questo mondo, con i suoi angeli, diavoli, e divinità, questa popolazione con i suoi asceti e bramini, esseri celesti e umani, appare una luce magnifica che sorpassa la gloria degli angeli. ",
  "mn123:21.3": "Persino nel vuoto interstellare sconfinato, così buio che persino la luce della luna e del sole, così possenti e potenti, non fa alcuna impressione, appare una luce magnifica che sorpassa la gloria degli angeli. ",
  "mn123:21.4": "E persino gli esseri viventi che sono nati lì si riconoscono l’un l’altro per mezzo di quella luce: “Quindi sembrerebbe che altri esseri viventi siano nati qui!” ",
  "mn123:21.5": "E la galassia vacilla, oscilla, e trema. E appare una luce magnifica che sorpassa la gloria degli angeli’. ",
  "mn123:21.6": "Ricordo anche questa come una qualità incredibile del Buddha. ",
  "mn123:22.1": "“Beh, Ānanda, devi ricordare anche questa come una qualità incredibile del Realizzato. ",
  "mn123:22.2": "Il Realizzato è consapevole delle sensazioni mentre sorgono, mentre rimangono, e mentre vanno via. ",
  "mn123:22.3": "È consapevole delle percezioni mentre sorgono, mentre rimangono, e mentre vanno via. ",
  "mn123:22.4": "È consapevole dei pensieri mentre sorgono, mentre rimangono, e mentre vanno via. ",
  "mn123:22.5": "Devi ricordare anche questa come una qualità incredibile del Realizzato” ",
  "mn123:23.1": "“Signore, Il Realizzato è consapevole delle sensazioni mentre sorgono, mentre rimangono, e mentre vanno via. ",
  "mn123:23.2": "È consapevole delle percezioni mentre sorgono, mentre rimangono, e mentre vanno via. ",
  "mn123:23.3": "È consapevole dei pensieri mentre sorgono, mentre rimangono, e mentre vanno via. ",
  "mn123:23.4": "Ricordo anche questa come una qualità incredibile del Buddha”. ",
  "mn123:23.5": "Questo è ciò che Ānanda disse, ",
  "mn123:23.6": "e il Maestro approvò. ",
  "mn123:23.7": "Contenti, i monaci trassero piacere da ciò che il Venerabile Ānanda disse. "
}